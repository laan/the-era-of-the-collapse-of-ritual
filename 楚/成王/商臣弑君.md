楚成王四十五年，[前626年](公元/前650年~前601年.md)。

---

初，成王将以*商臣*为太子，语令尹子上。子上曰：“君之齿未`齿，年也。言尚少。`也，而又多内宠，绌乃乱也。楚国之举常在少者。且*商臣*蜂目而豺声，忍人也，不可立也。”王不听，立之。后又欲立子职而绌太子商臣。商臣闻而未审也，告其傅*潘崇*曰：“何以得其实?”崇曰：“飨王之宠姬*江芈*而勿敬也。”商臣从之。*江芈*怒曰：“宜乎王之欲杀若而立职也。”商臣告潘崇曰：“信矣。”**崇曰：“能事之乎?”曰：“不能。”“能亡去乎?”曰：“不能。”“能行大事乎?”曰：“能。”**冬十月，*商臣*以宫卫兵围成王。成王请食熊蹯而死，不听。丁未，成王自绞杀。*商臣*代立，是为[穆王](楚/穆王.md)。



了按：

```
使人怒而言，其言可信又多几何？
```