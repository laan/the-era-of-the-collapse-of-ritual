楚平王六年，[前522年](前550年~前501年.md)。

	伍尚为伍奢长子，伍胥，即伍子胥，为次子。

平王召其傅*伍奢*责之。伍奢知*无忌*谗，乃曰：“王奈何以小臣疏骨肉？`谓无忌馋太子建`”无忌曰：“今不制，后悔也。”于是王遂囚伍奢。乃令司马*奋扬*召太子*建*，欲诛之。太子闻之，亡奔宋。

无忌曰：“伍奢有二子，不杀者为楚国患。盍以免其父召之，必至。”于是王使使谓奢：“能致二子则生，不能将死。”奢曰：“尚至，胥不至。”王曰：“何也？”奢曰：“尚之为人，廉，死节，慈孝而仁，闻召而免父，必至，不顾其死。胥之为人，智而好谋，勇而矜功，知来必死，必不来。然为楚国忧者必此子。”于是王使人召之，曰：“来，吾免尔父。”伍尚谓伍胥曰：“闻父免而莫奔，不孝也；父戮莫报，无谋也；度能任事，知也。子其行矣，我其归死。”伍尚遂归。伍胥弯弓属矢，出见使者，曰：“父有罪，何以召其子为？”将射，使者还走，遂出奔吴。伍奢闻之，曰：“胥亡，楚国危哉。”楚人遂杀伍奢及尚。


### 相关

[伍胥辱平王墓](楚/昭王/伍胥辱平王墓.md)
