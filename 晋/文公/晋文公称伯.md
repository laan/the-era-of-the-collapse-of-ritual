晋文公五年，前632年。

---

五月丁未，献楚俘于周，驷介百乘，徒兵千。天子使王子虎`周之大夫`命晋侯为伯，赐大辂`lù`，彤弓矢百，玈`lú`弓矢千，秬`jù，黑黍`鬯`chàng，美酒`一卣`yǒu`，圭瓒，虎贲三百人。晋侯三辞，然后稽首受之。周作《晋文侯命》：“王若曰：父义和，丕显文、武，能慎明德，昭登于上，布闻在下，维时上帝集厥命于文、武。恤朕身、继予一人永其在位。”于是晋文公称伯。癸亥，王子虎盟诸侯于王庭。