晋文公四年，前633年。

---

四年，楚成王及诸侯围宋，宋公孙固如晋告急。先轸曰：“报施`报宋赠马之施`定霸，于今在矣。”狐偃曰：“楚新得曹而初婚于卫，若伐曹、卫，楚必救之，则宋免矣。”于是晋作三军。赵衰举郄縠将中军，郄臻佐之；使狐偃将上军，狐毛佐之，命赵衰为卿；栾枝将下军，先轸佐之；荀林父御戎，魏犫为右：往伐。冬十二月，晋兵先下山东，而以原封赵衰。