晋景公十九年，前581年。

---

### 《左转》

鲁成公十年，晋杀其大夫赵同、赵括。晋侯梦大厉被发及地，搏膺而踊曰：“杀余孙，不义！余得请于帝矣！”坏大门及寝门而入。公惧，入于室。又坏户。公觉，召桑田巫。巫言如梦，公曰：“何如？”曰：“不食新矣。”  

公疾病，求医于秦，秦伯使医缓为之。未至，公梦疾为二竖子，曰：“彼良医也。惧伤我，焉逃之？”其一曰：“居肓之上、膏之下，若我何？”医至，曰：“疾不可为也。在肓之上、膏之下，攻之不可，达之不及，药不至焉，不可为也！”公曰：“良医也！”厚为之礼而归之。  
  
六月丙午，晋侯欲麦，使甸人献麦，馈人为之`煮好新麦`。召桑田巫，示而杀之。将食，张；如厕，陷而卒。小臣有晨梦负公以登天，及日中，负晋侯出诸厕，遂以为殉。


```
胸腹之间的横膈膜曰肓，心脏下方的脂肪曰膏。
```


### 《左传撷华》

《周官》三梦，一曰“致梦”；《藏经》中亦列四梦，一曰“善恶种子”。致者，有所致也；种者，因也。晋侯杀赵同、赵括，戮功臣之后，心怀鬼胎久矣。此即所谓致也、因也。