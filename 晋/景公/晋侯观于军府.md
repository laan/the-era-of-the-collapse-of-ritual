晋景公十八年，前582年。

---

### 《左转》

晋侯观于军府，见钟仪。问之曰：“南冠而絷者，谁也？”有司对曰：“郑人所献楚囚也。”使税之。召而吊之。再拜稽首。问其族。对曰：“泠人也。”公曰：“能乐乎？”对曰：“先人之职官也，敢有二事？”使与之琴，操南音。公曰：“君王何如？”对曰：“非小人之所得知也。”固问之，对曰：“其为大子也，师、保奉之，以朝于婴齐而夕于侧也。不知其他。”

公语范文子，文子曰：“楚囚，君子也。言称先职，不背本也；乐操土风，不忘旧也；称大子，抑无私也；名其二卿，尊君也。不背本，仁也；不忘旧，信也；无私，忠也；尊君，敏也。仁以接事，信以守之，忠以成之，敏以行之。事虽大，必济。君盍归之，使合晋、楚之成？”公从之，重为之礼，使归求成。


### 《左传撷华》

寻常酬答之语，忽妆点出“仁”、”信“、”忠“、”敏“四字，如山水中傅以大青大绿。

吕相之绝秦，满口纯是讏`wèi，虚妄k'L`言，将无作有，饰罪为功，左氏亦还他千佻百狡之言。