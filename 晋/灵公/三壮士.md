晋灵公十四年，[前607年](公元/前650年~前601年.md)。

---

`晋灵公`犹不改。宣子骤谏。公`晋灵公`患之，使*鉏麑*`音锄倪`贼之。晨往，寝门辟矣。盛服将朝，尚早，坐而假寐。麑退，叹而言曰：“**不忘恭敬，民之主也。贼民之主，不忠；弃君之命，不信。有一于此，不如死也。**”触槐而死。

秋九月，晋侯饮*赵盾*酒，伏甲将攻之。其右*提弥明*知之, 趋登，曰：“臣侍君宴，过三爵，非礼也。”遂扶以下。公嗾`音擞`夫獒焉。明搏而杀之。盾曰：“弃人用犬，虽猛何为！”斗且出。*提弥明*死之。

初，宣子田于首山，舍于翳桑。见*灵辄*饿，问其病，曰： “不食三日矣。”食之，舍其半`孝者也`。问之，曰：“宦三年矣，未知母之存否。今近焉，请以遗之。”使尽之，而为之箪食与肉，置诸橐以与之。既而与为公介，倒戟以御公徒，而免之。问何故，对曰：“翳桑之饿人也。”问其名居，不告而退。遂自亡也。

